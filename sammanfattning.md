# Bakgrund:  
Armandria, en gång blomstrande, är nu i kaos efter kejsardömets fall för 20 år sedan. Skuggvarelser kallade **De Namnlösa** har släppts lös av en okänd kraft. De viskar lögner och förvrider sinnen, medan furstar, krigsherrar och kultledare strider om makten i det gamla riket.  
# Prolog:  
Cassian Voss befinner sig i **Gråhamn**. Det är en laglös hamnstad styrd av **Hertig Valcorson**, som strävar efter kejsarkronan men saknar makt. Smugglare och prisjägare dominerar gatorna. Cassian lurade fel person – ockultisten **Moder Kyrana**. Hon genomskådade hans bluff, förbannade honom och skickade sina tjänare efter honom. Hon har även anlitat **Skuggtörne**, en osynlig lönnmördare som dödar med ett enda stick från skuggorna.
# Kapitel 1:
Cassian gömmer sig i **Den Brutna Lutan**, en sunkig taverna vid hamnen. Där träffar han **Raven**, en lönnmörderska som har spårat honom dit. Hon erbjuder Cassian ett annat alternativ än döden: att själa boken **Skuggornas Nattbok** från Hertig Valcorsons bibliotek. I utbyte ska hon se till att **Skuggtörne** får någon annan att jaga. Hon nämner att det bästa tillfället för att utföra stölden är under Hertig Valcorsons maskeradbal.  
# Kapitel 2:
Cassian planerar stölden. Han besöker pantbanken det **Sista Sycket**, ägd av gnomen **Mirelda Krass**. Där lyckas han förhandla sig fram till en fin dräkt. Dock, måste Cassian stjäla något som matchar dess värde från Hertigen. Han besöker sedan **Den Bleka Handen**, en butik ägd av en skum apotekare vid namn **Ivarn Bleknäve**. Cassian får två giftflaskor utan kostnad. I utbyte vill Ivarn ha boken **De Namnlösas Verser**, en samling förbjudna texter fulla av kunskap som Hertig Valcorson har i sitt bibliotek. 
# Kapitel 3:
Cassian får reda på viktig information om maskeradbalen: Hertigen har ökat antalet vakter och låtit en trollkarl rigga magiska fällor i biblioteket. Han beger sig till butiken **Den Döende Stjärnan**, ägd av en åldrande illusionist vid namn **Mäster Urial**. Urial ger Cassian några användbara magiska redskap utan kostnad. I utbyte vill han ha en bok från Hertigens bibliotek: den ska vara märkt med **symbolen av en slingrande orm med öppen bok i käfterna**. 
# Kapitel 4:
Cassian anländer till maskeradbalen i Hertigens stora herrgård. Där preseteras han som Mefistofoles, ett namn som matchar hans röda dräkt och mask med formen av en demon. Där försöker han förföra en kvinna vid namn Selene. Hans intentioner gentemot henne är inte nobla, vilket han är rättfram med. Efter en livlig diskussion om hedonism, lämnar Selene och Cassian den stora salen. Där förklarar han till henne att han är tvungen att stjäla något från Hertig Valcorsons bibliotek. Selene, som visar sig vara släkt med Hertigen, vill - till Cassians förvåning - hjälpa till. Hon leder honom till biblioteket förbi alla vakter. I all hast fokuserar Cassian endast på att stjäla Skuggornas Nattbok, och struntar i att hitta Ivarns och Urials böcker. Han tar även några värdefulla föremål från ett skrivbord, mestadels för att ha något att betala Mirelda med. Därefter lämnar han herrgården. 
# Kapitel 5:
I Den Brutna Lutan ger Cassian boken till Raven. Hon förklarar att den ska hamna hos någon som förstör sig på makt, till skillnad från Hertigen. Efter mötet försöker Cassian skugga henne, ty han vill veta var hon för det farliga föremålet. Han ser henne gå in i en lokal, dit hon säkerligen ska ha ett möte med någon. Cassian lämnar gränden då han inte har lösenordet för att komma in i lokalen. Han besöker kort därefter Mirelda Krass, och ger henne mestadels av föremålen han stal från Hertigens skrivbord. Själv behåller han en sigillring. Mirelda tar emot de värdefulla föremålen och ger Cassian några guldmynt - ty prylerna var värda mycket mer än maskeraddräkten.    
# Kapitel 6:
Cassian söker logi för natten i värdshuset **Sjöjungfruns Vila**. Där träffar han en mystisk person i en mörk kappa, gömd i skuggorna. Hen presenterar sig som en vän och som någon som har koll på de som rör sig genom Gråhamns mörka gator. Den mystiska gestalten talar i gåtor och gör sig avsiklig svårdefinierad, båda till Cassians stora förtret. Personen lämnar kort därefter den redlösa Cassian, men lovar innan dess att söka upp honom i framtiden. 
# Kapitel 7:
Cassian återvänder till Hertigens stora herrgård för att söka audiens med Selene. Han förklarar till henne vad som har hänt med boken, och hon härleder från informationen att den måste ha hamnat hos **Rådet** - en samling av de mäktigaste i Gråhamn: köpmän, magiker, spionmästare, före detta adelsmän, m.m. Alla dem delara ett hat mot Valcorson och vill se honom falla. Cassian försöker forfarande att förföra Selene, vilket hon utnyttjar till sin fördel. Hon vill att han stjäler en **nattblå kristall** från **Orrin Malveils** - en farlig och listig köpman och samlare som äger butiken **Skuggkammaren** nere i handelsdistriktet. Kristallen sägs ha unika egenskaper och kan ge henne en fördel i ett kommande spel. I utbyte mot kristallen erbjuder hon honom en natt med henne, något som väcker en uppsjö av känslor i Cassian: munterhet, åtrå men också förvåning, misstro och lite skam. Han svarar: *"Ni har tagit en romantisk tanke av mina och förvandlat det till en transaktion. Det känns lite fel. [...] Det skulle ha fallit mer i min smak om ni hade bett mig om hjälp. Och att min gest, den nästintill omöjliga uppgiften att stjäla kristallen från Orrin, skulle väcka nåt i er. Jag skulle då komma tillbaka kännandes som en riddare från sagorna, istället för en äcklig torsk."* Selene uppskattar reaktionen och kallar Cassian för en ovanlig man. Därefter säger hon att hon kan tänka sig öppna sitt hjärta för honom om han skulle lyckas.
# Kapitel 8:
Cassian söker logi för natten i Det Brutna Lutan. Han försöker direkt med ett desperat och patetisk försök att förföra **två kvinnor** som sitter tillsammans vid ett bord - en tystlåten mörkhårig och en pratglad ljushårig. Efter ett livligt samtal, leder de Cassian till ett av värdshusets sovrum. Drucken, naken och upphetsad släpper Cassian sin gard när han sätter sig på en stol och be kvinnorna att börja utan honom. De utnyttjar situationen genom att hota honom med en kniv och förklarar att de vill också ha Orrins nattblåa kristall. Rädd, lovar Cassian att leverera den till dem om de skonar hans liv.       
