# Bakgrund:  
Armandria, en gång blomstrande, är nu i kaos efter kejsardömets fall för 20 år sedan. Skuggvarelser kallade **De Namnlösa** har släppts lös av en okänd kraft. De viskar lögner och förvrider sinnen, medan furstar, krigsherrar och kultledare strider om makten i det gamla riket.  
# Prolog:  
Cassian Voss befinner sig i **Gråhamn**. Det är en laglös hamnstad styrd av **Hertig Valcorson**, som strävar efter kejsarkronan men saknar makt. Smugglare och prisjägare dominerar gatorna. Cassian lurade fel person – ockultisten **Moder Kyrana**. Hon genomskådade hans bluff, förbannade honom och skickade sina tjänare efter honom. Hon anlitade även **Skuggtörne**, en osynlig lönnmördare som dödar med ett enda stick från skuggorna.
# Kapitel 1:
Efter att ha lurat ockultisten gömde sig Cassian i **Den Brutna Lutan** - en sunkig taverna vid hamnen. Där träffade han **Raven**, en lönnmörderska som hade lyckats spåra honom dit. Hon erbjöd Cassian ett annat alternativ än döden: att stjäla boken **Skuggornas Nattbok** från Hertig Valcorsons bibliotek. I utbyte lovade hon honom att se till att **Skuggtörne** fick någon annan att jaga. Hon nämnde också att det bästa tillfället för att utföra stölden skulle vara under Hertig Valcorsons maskeradbal.  
# Kapitel 2:
Dagen efter mötet med Raven, planerade Cassian stölden. Han besökte pantbanken det **Sista Sycket**, ägd av gnomen **Mirelda Krass**. Där lyckades han förhandla sig fram till en fin dräkt. Dock, blev Cassian tvungen att lova stjäla något som matchar dess värde från Hertigens ägodelar. Han besökte sedan **Den Bleka Handen**, en butik ägd av en skum apotekare vid namn **Ivarn Bleknäve**. Cassian fick två giftflaskor utan kostnad, och lovade i utbyte att stjäla boken **De Namnlösas Verser** från Hertigen. Boken är en samling förbjudna texter fulla av kunskap som Hertig Valcorson har i sitt bibliotek. 
# Kapitel 3:
Cassian fick reda på viktig information om maskeradbalen: Hertigen hade ökat antalet vakter och låtit en trollkarl rigga magiska fällor i biblioteket. Han begav sig därför till butiken **Den Döende Stjärnan**, ägd av en åldrande illusionist vid namn **Mäster Urial**. Urial gav Cassian några användbara magiska redskap utan kostnad. I utbyte ville han få en bok från Hertigens bibliotek: något märkt med **symbolen av en slingrande orm med öppen bok i käftarna**. 
# Kapitel 4:
Dagen därpå anlände Cassian till maskeradbalen i Hertigens stora herrgård. Där presenterades han som Mefistofoles, ett namn som matchade hans röda dräkt och mask med formen av en demon som han fick från Mirelda. Där försökte han förföra en kvinna vid namn Selene. Hans intentioner gentemot henne var inte nobla, vilket han var rättfram med. Efter en livlig diskussion om hedonism, lämnade Selene och Cassian den stora salen. Där förklarade han till henne att han är tvungen att stjäla något från Hertig Valcorsons bibliotek. Selene, som visar sig vara släkt med Hertigen, bestämde sig - till Cassians förvåning - att hjälpa till. Hon ledde honom till biblioteket förbi alla vakter. I all hast fokuserade dock Cassian endast på att stjäla Skuggornas Nattbok, och struntade därmed i att hitta Ivarns och Urials böcker. Han hann dock att ta några värdefulla föremål från ett skrivbord, mestadels för att ha något att betala Mirelda med. Därefter lämnade han herrgården. 
# Kapitel 5:
I Den Brutna Lutan gav Cassian boken till Raven. Hon förklarade att den ska hamna hos någon som förstör sig på makt, till skillnad från Hertigen. Efter mötet försökte Cassian skugga henne, ty han ville veta var hon förde det farliga föremålet. Han såg henne gå in i en lokal, dit hon säkerligen skulle ha ett möte med någon. Cassian lämnade gränden då han inte hade lösenordet för att komma in i lokalen. Han besökte kort därefter Mirelda Krass, och gav henne mestadels av föremålen han stal från Hertigens skrivbord. Själv behöll han en sigillring. Mirelda tog emot de värdefulla föremålen och gav Cassian några guldmynt - ty prylarna var värda mycket mer än maskeraddräkten.    
# Kapitel 6:
Cassian sökte logi för natten i värdshuset **Sjöjungfruns Vila**. Där träffade han en mystisk person i en mörk kappa, gömd i skuggorna. Den mystiska gestalten talade i gåtor och gjorde sig avsiktlig svårdefinierad, båda till Cassians stora förtret. Personen lämnade kort därefter den redlösa Cassian, men lovade innan dess att söka upp honom i framtiden. 
# Kapitel 7:
Cassian återvände till Hertigens stora herrgård för att söka audiens med Selene. Han förklarade till henne vad som hade hänt med boken, och hon kunde härleda från informationen att den måste ha hamnat hos **Rådet** - en samling av de mäktigaste i Gråhamn: köpmän, magiker, spionmästare, före detta adelsmän, m.m. Alla de delar ett hat mot Valcorson och vill se honom falla. Cassian försökte därefter att fortsätta förföra Selene, vilket hon utnyttjade till sin fördel. Hon bad honom att stjäla en **nattblå kristall** från **Orrin Malveil** - en farlig och listig köpman och samlare som äger butiken **Skuggkammaren** nere i handelsdistriktet. Kristallen sägs ha unika egenskaper och skulle kunna kan ge henne en fördel i ett kommande spel. I utbyte mot kristallen erbjöd hon honom en natt med henne, något som väckte en uppsjö av känslor i Cassian: munterhet, åtrå men också förvåning, misstro och lite skam. Han svarade: *"Ni har tagit en romantisk tanke av mina och förvandlat det till en transaktion. Det känns lite fel. [...] Det skulle ha fallit mig mer i smaken om ni hade bett mig om hjälp. Och att min gest, den nästintill omöjliga uppgiften att stjäla kristallen från Orrin, skulle väcka nåt i er. Jag skulle då komma tillbaka kännandes som en riddare från sagorna, istället för en äcklig torsk."* Selene uppskattade hans reaktion och kallade honom för en ovanlig man. Därefter sa hon att hon kunde tänka sig öppna sitt hjärta för honom om han skulle lyckas.
# Kapitel 8:
Cassian sökte logi för natten i Den Brutna Lutan. Han försökte direkt med ett desperat och patetisk försök att förföra **två kvinnor** som satt tillsammans vid ett bord - en tystlåten mörkhårig och en pratglad ljushårig. Efter ett livligt samtal, ledde de Cassian till ett av värdshusets sovrum. Drucken, naken och upphetsad släppte Cassian sin gard när han satte sig på en stol och bad kvinnorna att börja utan honom. De utnyttjade situationen genom att hota honom med en kniv ty de ville också ha Orrins nattblåa kristall. Rädd, lovade Cassian att leverera den till dem om de skonade hans liv.       
# Kapitel 9:
**Magda**, Den Brutna Lutans värdshusvärdinna, berättade till Cassian att endast personer med en invit kan besöka Skuggkammaren. Han begav sig därför sedan till det Sista Sycket, där gnomen Mirelda lovade att skaffa honom en inbjudan om han kunde stjäla något mer från Orrin, nämligen **en liten statyett av elfenben, föreställande en kvinna med ett ormhuvud**. Cassian accepterade avtalet och, medan Mirelda fixade inbjudan, bestämde han sig för att spatsera runt Gråhamn. Han mötte en spågumma och betalade henne för att sia hans framtid, kärlek och lycka. Här följer spådomen: *"Din väg är full av skuggor, men inte alla vill döda dig. Några följer dig i tystnad, andra väntar på att du ska falla. En vän blir en fiende, en fiende blir en vän. Och en kvinna… en kvinna kommer att avgöra din öde. Kärleken är en härva av lögner och begär för dig, min pojk. Två kvinnor har redan lovat dig sin värme, men den tredje är den som bränner dig. Lyckan är gömd bakom ett falskt leende och ett förseglat brev. När du hittar brevet, hitta den som aldrig läser det. Du kommer att finna brevet när du minst anar det. Men akta dig. Brevet bär ett pris, och om du väljer fel... då bär du förbannelse istället för lycka."*
# Kapitel 10:
Cassian tog sig till det exklusiva värdshuset **Den Gyllene Bönan**, och beställde en kopp kaffe - en lyxvara som njuts av adeln och rika handelsmän. Där träffade han en slående vacker kvinna med en utsökt skräddad klänning. Sol-och-våraren Cassian försökte förföra kvinnan, men blev istället själv charmad. Efter att ha utbytt en kyss, lämnade kvinnan värdshuset. Helt förtrollad av hennes attraktionskraft, sprang Cassian efter henne. Hon ledde dock honom till en gränd, där en maskerad man i mörka kläder överfall honom. Cassian lyckades nätt och jämt att undkomma mordförsöket. Han sprang iväg och gömde sig sedan i det lyxiga värdshuset **Silversvanen**, där han betalade för en lyxsvit för natten.
