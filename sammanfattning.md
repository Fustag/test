# Bakgrund:  
Armandria, en gång blomstrande, är nu i kaos efter kejsardömets fall för 20 år sedan. Skuggvarelser kallade **De Namnlösa** har släppts lös av en okänd kraft. De viskar lögner och förvrider sinnen, medan furstar, krigsherrar och kultledare strider om makten i det gamla riket.  
# Prolog:  
Cassian Voss befinner sig i **Gråhamn**. Det är en laglös hamnstad styrd av **Hertig Valcorson**, som strävar efter kejsarkronan men saknar makt. Smugglare och prisjägare dominerar gatorna. Cassian lurade fel person – ockultisten **Moder Kyrana**. Hon genomskådade hans bluff, förbannade honom och skickade sina tjänare efter honom. Hon anlitade även **Skuggtörne**, en osynlig lönnmördare som dödar med ett enda stick från skuggorna.
# Kapitel 1:
Efter att ha lurat ockultisten gömde sig Cassian i **Den Brutna Lutan** - en sunkig taverna vid hamnen. Där träffade han **Raven**, en lönnmörderska som hade lyckats spåra honom dit. Hon erbjöd Cassian ett annat alternativ än döden: att infeltrera Hertig Valcorsons maskeradbal och stjäla boken **Skuggornas Nattbok** från hans bibliotek.   
# Kapitel 2:
Dagen efter mötet med Raven, planerade Cassian stölden. Han besökte pantbanken det **Sista Sycket**, ägd av gnomen **Mirelda Krass**. Där lyckades han förhandla sig fram till en fin dräkt. Dock, blev Cassian tvungen att lova stjäla något som matchar dess värde från Hertigens ägodelar. Han besökte sedan **Den Bleka Handen**, en butik ägd av en skum apotekare vid namn **Ivarn Bleknäve**. Cassian fick två giftflaskor utan kostnad, och lovade i utbyte att stjäla boken **De Namnlösas Verser** från Hertigen. Boken är en samling förbjudna texter fulla av kunskap som Hertig Valcorson har i sitt bibliotek. 
# Kapitel 3:
Hertigen har vidtagit flertal säkerhetsåtgärder inför maskeradbalen: mer vakter, magiska fällor i biblioteket, osv... Cassian begav sig därför till butiken **Den Döende Stjärnan**, ägd av en åldrande illusionist vid namn **Mäster Urial**. Urial gav Cassian några användbara magiska redskap utan kostnad. I utbyte ville han få en bok från Hertigens bibliotek: något märkt med **symbolen av en slingrande orm med öppen bok i käftarna**. 
# Kapitel 4:
Dagen därpå anlände Cassian till maskeradbalen i Hertigens stora herrgård iklädd som en demon. Där försökte han förföra en kvinna vid namn Selene, som visade sig sen vara släkt med Hertigen. Hon hjälpte - till Cassians förvåning - att stjäla boken genom att leda honom till biblioteket förbi alla vakter. I all hast fokuserade dock Cassian endast på att stjäla Skuggornas Nattbok, och struntade därmed i att hitta Ivarns och Urials böcker. Han hann dock att ta några värdefulla föremål från ett skrivbord, mestadels för att ha något att betala Mirelda med. Därefter lämnade han herrgården. 
# Kapitel 5:
I Den Brutna Lutan gav Cassian boken till Raven. Hon förklarade att den ska hamna hos någon som förstör sig på makt, till skillnad från Hertigen. Efter mötet försökte Cassian skugga henne, ty han ville veta var hon förde det farliga föremålet. Han såg henne gå in i en lokal, dit hon säkerligen skulle ha ett möte med någon. Cassian lämnade gränden då han inte hade lösenordet för att komma in i lokalen. Han besökte kort därefter Mirelda Krass, och gav henne mestadels av föremålen han stal från Hertigens skrivbord. Själv behöll han en förgylld sigillstämpel med hertigens emblem. Mirelda tog emot de värdefulla föremålen och gav Cassian några guldmynt - ty prylarna var värda mycket mer än maskeraddräkten.    
# Kapitel 6:
Cassian sökte logi för natten i värdshuset **Sjöjungfruns Vila**. Där träffade han en mystisk person i en mörk kappa, gömd i skuggorna. Den mystiska gestalten talade i gåtor och gjorde sig avsiktlig svårdefinierad, båda till Cassians stora förtret. Personen lämnade kort därefter den redlösa Cassian, men lovade innan dess att söka upp honom i framtiden. 
# Kapitel 7:
Cassian återvände till Hertigens stora herrgård för att söka audiens med Selene. Han förklarade till henne vad som hade hänt med boken, och hon kunde härleda från informationen att den måste ha hamnat hos **Rådet** - en samling av de mäktigaste i Gråhamn: köpmän, magiker, spionmästare, före detta adelsmän, m.m. som delar ett hat mot Valcorson och vill se honom falla. Cassian försökte därefter att fortsätta förföra Selene, vilket hon utnyttjade till sin fördel. Hon bad honom att stjäla en **nattblå kristall** från **Orrin Malveil** - en farlig och listig köpman och samlare som äger butiken **Skuggkammaren** nere i handelsdistriktet. Kristallen sägs ha unika egenskaper och skulle kunna kan ge henne en fördel i ett kommande spel. I utbyte mot kristallen erbjöd hon honom en natt med henne, något som väckte en uppsjö av känslor i Cassian: munterhet, åtrå men också förvåning, misstro och lite skam. Selene uppskattade hans reaktion och kallade honom för en ovanlig man. Därefter sa hon att hon kunde tänka sig öppna sitt hjärta för honom om han skulle lyckas.
# Kapitel 8:
Cassian sökte logi för natten i Den Brutna Lutan. Han försökte direkt med ett desperat och patetisk försök att förföra **två kvinnor** som satt tillsammans vid ett bord - en tystlåten mörkhårig och en pratglad ljushårig. Efter ett livligt samtal, ledde de Cassian till ett av värdshusets sovrum. Drucken, naken och upphetsad släppte Cassian sin gard. De utnyttjade situationen genom att hota honom med en kniv ty de ville också ha Orrins nattblåa kristall. Rädd, lovade Cassian att leverera den till dem om de skonade hans liv.       
# Kapitel 9:
**Magda**, Den Brutna Lutans värdshusvärdinna, berättade till Cassian att endast personer med en invit kan besöka Skuggkammaren. Han begav sig därför sedan till det Sista Sycket, där gnomen Mirelda lovade att skaffa honom en inbjudan om han kunde stjäla något mer från Orrin, nämligen **en liten statyett av elfenben, föreställande en kvinna med ett ormhuvud**. Cassian accepterade avtalet och, medan Mirelda fixade inbjudan, bestämde han sig för att spatsera runt Gråhamn. Han mötte en spågumma och betalade henne för att sia hans framtid, kärlek och lycka. Här följer spådomen: *"Din väg är full av skuggor, men inte alla vill döda dig. Några följer dig i tystnad, andra väntar på att du ska falla. En vän blir en fiende, en fiende blir en vän. Och en kvinna… en kvinna kommer att avgöra din öde. Kärleken är en härva av lögner och begär för dig, min pojk. Två kvinnor har redan lovat dig sin värme, men den tredje är den som bränner dig. Lyckan är gömd bakom ett falskt leende och ett förseglat brev. När du hittar brevet, hitta den som aldrig läser det. Du kommer att finna brevet när du minst anar det. Men akta dig. Brevet bär ett pris, och om du väljer fel... då bär du förbannelse istället för lycka."*
# Kapitel 10:
Cassian tog sig till det exklusiva värdshuset **Den Gyllene Bönan**, och beställde en kopp kaffe - en lyxvara som njuts av adeln och rika handelsmän. Där träffade han en slående vacker kvinna vid namn **Lyra**. Sol-och-våraren Cassian försökte förföra kvinnan, men blev istället själv charmad. Efter att ha utbytt en kyss, lämnade kvinnan värdshuset. Helt förtrollad av hennes attraktionskraft, sprang Cassian efter henne. Hon ledde dock honom till en gränd, där en maskerad man i mörka kläder överföll honom. Cassian lyckades nätt och jämt att undkomma mordförsöket. Han sprang iväg och gömde sig sedan i det lyxiga värdshuset **Silversvanen**, där han betalade för en lyxsvit för natten.
# Kapitel 11:
Efter ett långt bad i lyxsviten besökte Cassian Silversvanens gemensamma rum. Cassian försökte att förfara en vacker kvinna till sviten för att sedan stjäla hennes smycken. Kvinnan visades sig dock vara Lyra - hon har tydligen en förmåga att förändras, ej som en magiker, men som en spion. Hon berättade att hon också vill ha Orrins nattblåa kristall. Även om förvånad och rädd, fortsatte Cassian med sin plan att stjäla kvinnans juveler, fast denna gång mer av hämnd än girighet. Efter en passionsfylld natt, försökte han appropriera hennes halsband och ringar medan hon sov. Hon vaknade dock och upptäckte honom i bar gärning. Vredgad av situationen, hotade han den till synes harmlösa Lyra för att få veta varför hon hade lett honom till ett bakhåll tidigare den dagen. Hon blidkade honom genom att avslöja att det var Hertig Valcorson som hade anlitat henne: hon skulle endast leda Cassian till en gränd där en lönnmördare skulle ta hand om resten av jobbet. Tacksam för hennes svar, skildes de åt som vänner - eller kanske något mer. 
# Kapitel 12:
En av Silversvanens tjänstekvinnor levererade ett anonymt brev till Cassian, där han råds han att komma till bron vid Svarkanalen. Oroad samt nyfiken, gick Cassian till mötesplatsen och mötte där den mystiska personen från Sjöjungfruns Luta. Hen fick Cassian att förså att de två tvillingar arbetar för Orrin: som vill iscensätta stölden på sin egen kristall för att förhindra framtida stöldförsök. Om Orrin misstänker att Cassian inte arbetar åt dem så kommer han att hindra stölden på sin egen kristall, annars kommer han att underlätta den. Därför förstod Cassian att det är väsentligt att övertyga tvillingarna. Vem den mystiska personen är och varför hen hjälpte Cassian med denna värdefulla information är forfarande oklar. 
# Kapitel 13:
Cassian återvände till Den Brutna Lutan, dit han sist mötte tvillingarna. Istället för att vänta på dem, bestämde han sig för att spela en låt på scenen: en livlig och sexistisk sådan, med skamlösa verser om tvillingarna som får publiken att jubla och skratta. Därefter pratade han med tvillingarna (som för övrigt såg ut att uppskatta låten) och lyckades övertyga dem att han ämnar stjäla kristallen åt dem. Som garanti gav han sin luta - någon som för en bard är värt lika mycket som hjärtat.
# Kapitel 14:
Cassian hämtade inbjudan från Mirelda och begav sig till Skattkammaren - som till hans förvåning visades sig inte vara en vanlig butik, men ett exklusivt spelhus och diskret handelspalts för Gråhamns undre värld. Där träffade ham Orrin som berättade att kristallen är en nyckel för att frigöra De Namnlösa från deras fängelse. Han gav Cassian statyetten, kristallen samt en förfalskning för att lura tvillingarna, som han påstår inte alls arbetar för honom. Varför han var villig att ge Cassian den äkta kristallen är okänt: möjligtvis för att den farliga, magiska, nattblå kristallen frestar dess ägare att användas och därmed släppa ut De Namlösa. I Skattkammaren försökte Cassian att förföra en rödhårig dam vid namn Iselde, som visade sig vara intresserad i hans och Orrins affärer. Innan de skildes åt uttryckte hon önskan att se Cassian anstränga sig mer i sin förförelse mot henne, samt att han borde söka upp henne om han vågade.    
# Kapitel 15:
Cassian gav statyetten till Mirelda och fick följandet som bonus för ett väl utfört arbete: **en liten, utsökt handspegel som kan visa en vem som döljer sig i skuggorna bakom sig**. Cassian mötte sedan tvillingarna i Den Brutna Lutan där han: lurade dem genom att ge dem kopia av kristallen, fick tillbaka sin luta och sedan sin betalning in natura. 
